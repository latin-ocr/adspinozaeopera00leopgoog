57

ln ultimis igitur, quos tractavimus, locis interpres
Belg. non adeo graviter incusandus esse videtur,
immo eius omissiones interdum notatu dignae sunt,
quippe quae nonnihil conferre possint ad cognoscen-
dum statum et condicionem Mss et editionis Operum
Posthumorum, attamen si iam omnia, quae attulimus,
respicimuS, minime dissimulandum esse videtur, etiam

interpreti Belgico nonnumquam humani quid accidisse

eumque verba Spinozae hic illic parum intellexisse
et turbasse quoque, tamen ita, ut ipsi etiam errores
haud raro memoratu digni videantur, immo cum non
iusto saepius eum peccasse appareat, equidem im-
primis in brevitate temporis, in amplitudine Operum
Posthumorum argumentique profunditate, diligentiam
eius laudare quam socordiam exprobrare maluerim.
Utut autem haec sunt, hoc certe ex praecedentibus
eluxisse} confido: Versionem Belgicam, cum ex ipsis
Mss. conlecta propriam habeat auctoritatem, unice
aptam esse ad arguendos Editt. vetereS, quid in
edendis philosophi operibus sive festinantes omiserint
vel turbaverint, siveemendantes,distinguentes, per-
polientes ipsi adiecerint 3 itaque eam ad assequendos
Spinozae conceptus et ad Opp. Posth. contextum
constituendum quantivis esse pretii et dignam esse,
quae in edendis philosophi scriptis sedulo et fideliter
et pertulum opus adhibeatur.

Restat, ut separatim paucis agamus de contextu
epistularum earumque autographiS, quae res fortasse
integram reclamat investigationem, si quidem est tanti.

 

