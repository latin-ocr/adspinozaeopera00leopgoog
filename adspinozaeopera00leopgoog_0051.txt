30

et ipse Spinoza interfuerit. ltaque his omnibus satis
commode explicari posse confid0, cur Terentii potissi-
mum versus tam pertinaciter memoriae nostri inhae-
sisse videantur. Ι)

Fieri tamen potest, ut etiam altera causa accesserit,
quae fortuitam illam, quam casus externi iunxerant,
notitiam quodammodo sanxerit et in arctiorem quan-
· dam et interiorem amicitiam coalescere lecerit. Etenim

in comici fabulis perlustrandis facere non possum,

quin admirer, quam egregie interdum γνῶμαι illae
vel sententiae, quibus poeta orationem distinxerit et
exornaverit, conveniant et quadrent cum ipsa phi-
losophi doctrina de hominum moribus deque vita recte
instituenda.

Longum est omnia persequi. Relegat tamen quis ¹

ex. gr. locum, quern supra laudavimus ex Adelphis
vs. 68, qui sic incipit:

1) Notandum, quod in catalogo librorum Spinozae, quem novis·
sime edidit v. c. J. Freudenthal in libro „die Lebensgeschichte
Spinoza's'’ p. p. 160 seqq, cum Taciti, Livii, Sallustii, Curtii opera,
item Plautus, Vergilius, Ovidius, Seneca, Martialis, Ciceronis et
Plinii Secundi epistulae, Petronius quoque, nec non liber „Phrases
Virgilianae et Horatianae” occurrant, desideratur tamen Terentii
comoediarum exemplar.

Unde confirmatur opinio, omnia illa, quae ex 'Terentio desumta
notavimuS, revera Spinozae menti inde ab adulescentia tam penitus
inhaesisse, ut ille ex sola memoria, nullo subsidio adhibito, integra ·
poetae verba depromere et scriptis suis inserere valuerit.

Tamen vide, quae de illius catalogi lacunis et omnino de cau·
tione, quae adhibenda est, dum ex librorum catalogo de philosophi

scientia et lectionibus coniecturam facimus, post Meinsma egregie
admonuit Freudenthal ll. p. 288.

 

