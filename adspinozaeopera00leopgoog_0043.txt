22

Boxelium missas ab ipso Spinoza Latine versas esse
perhibuerunt, unicam epist. LII, quae est e brevissi-
mis, tamquam ab amico versam excipiunt.

Quae omnia quam parum sint verisimilia et per
se et in auctore, quem satis recte et commode et
fortasse potissimum Latine scribentem deprehendi-
mus, unicuique manifestum¹ esse confido.

ltaque, si iam concedamus fieri potuisse, ut Spinoza
ex. gr. ab epistulis lllyenberghii, prolixis et taedii
plenis, Latine vertendis abhorruerit, ita ut post eius
mortem hoc onus amicis incubuerit, at noli tibi fin-
gere auctorem nostrum tam difficile verba congregan-
tem, tamque laboriose Latinas sententias excludentem,
ut, cum summam operis ipse confecisset, unam vel
duas alineas addere, scilicet quod puncti temporis
opus esset, resugeret. 1)

Atque haec hactenus. lam si ea, quae in superiori-
bus disputavimus, paucis repetere licet, haec conati

1) Ad ep. XLI haec annotat L.: „In Vers. Belg. Latina verba
non afferuntur. Quod utrum ideo omissum sit, quod Spinozae auto·
graphon Hollandicum haberent, an propter epistulae argumentum

satis perspicuum, non liquet.” - Omnino recte sese habent verba .

ultima, quippe quae alteram innuant causam eamque magis internam,
cur interpres lemmata hic illic addere neglexerit ; scilicet quia ob
epistulae perspicuitatem vix opus erat. Quam recte autem haec
suspicatus sit Land, vel epp. LXII et LXVIII probare possunt, quas
Latine conscriptas fuisse certo scimus nec tamen iniis vertendis
Vers, Belg. ulla exhibet lemmata; nimirum quia simplicissimi sunt
argumenti. Attamen quantopere haec, quae iam disputamus, vim
demonstrativam ratiocinii prioriS, sc. lemmata addita aut omissa in·
dicare versionem a Spinoza ipso aut ab amicis confectam, infrin-
gant, neminem fugere existimo.

 

