-20

ceptus philosophicos Hispana vel Hebraica Ι) vel
ulla alia nisi Latina lingua recte et adaequate ex-
primere mentemque ‘suam explicare et potuisse et
voluisse? Quae res quam parum sit verisimilis, facile
omnes sentient, qui ea recordantur, quae Sp. Batave
de philosophia sua conscripsit, in quibus fere semper
linguam Latinam subaudias, quique ipsi in elucu-
branda eius philosophia experti sunt, quam penitus
et intime tota illa doctrina cum ea lingua cohae-
reat, per cuius verba conceptus primi exprimendi
erant.

Deinde estne verisimile Spinozam revera cogitasse
de literis Hispanis, vel Portugaicis, vel Hebraicis
mittendis ad mercatorem Dordracensem, praesertim
ad eum, quem linguae Latinae saltem adeo peri·
tum sciret, ut Principia Philos. Cart. perlegere
valuisset?

Nisi fallor, alia subit suspicio et agnoscis Spinozam
a mercatore, quem pro professione satis eruditum
expertus esset, veniam petentem, ut, tamquam viro

docto ad virum doctum, Latine ad eum scribere

sibi liceat, plane eodem consilio, quo cum plerisque -
amicis BataviS, de Vries, L. llleyer, v. Velthuysen,
Burgh, literarum commercium instituerat et vulgo
viri docti, etiam eiusdem nationis, inter se commu·
nicasse videntur.

· 1——

1) Land in dissertatione de Edd. et contextu Ethicae, l. l. p. 13
innuit Spinozam linguam Hebraicam significasse.

 

