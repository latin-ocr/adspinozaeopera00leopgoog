7

et simpliciter explicari possunt, hoc est, noli igno-
’ rantiae vel inscitiae tribuere, quae incuriae socordi-
aeque sunt indicia, neque auctoris scientiam et usum
linguae Latinae aestimare ex iis, quae, priusquam
evulgarentur, sibi et amicis conscripserat, neglegen-
tius, ut fit in talibus, nonnulla interspargens, quae
futurae editionis minutiores curae sponte emenda-
turae essent; denique noli pro stylo nescio quo
vel elocutione vel sermonis usu agnoscere, quae ad
summum certum quoddam vitiorum genus constitu-
unt, quod tamen et apud alios deprehenditur et
omnino fere id est, in quod Latine, imprimis currente
calamo, scribentes maxime proclives esse solent.

Igitur, si iam exempla, quae in superioribus per-
lustravimus, tamquam testimonia ad Spinozae stylum
cognoscendum reicienda sunt, liceat, quoniam semel
de eius scientia linguae Latinae, de sermone et genere
dicendi quaestio instituta est, alia circumspicere in-
dicia et ea addere, quae philosophi opera perlegenti
sese offerre solent.

Atque prima res, quae quemlibet lectorem offen-
dat, libertas est illa, qua usus est auctor in vocabulis

et locutionibus eligendis, ita ut fere totam Latinita-
tem complectens modo hinc modo illinc nonnulla
deprompserit et in suum usum converterit. Neque
enim in singulis vocabulis adhibendis neque in sen-
tentiis connectendis Sp. intra illos satis angustos fines
se continuit, quibus plerique recentiores Latine scri-
bentes se cohibere student, intra classicum, ut voca-

 

