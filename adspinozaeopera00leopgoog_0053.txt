32

illius philosophi, qui res humanas tamquam naturales

contemplari consueverat.

Sed haec, utcumque sese habent, missa facio.
Quod autem praecipue in libro IV, et in affectuum
definitionibus libri ΙΙΙ, scilicet ubi auctor varia affec-
tuum generaenumerat, distinguit, illustrat, plurima
indicia interioris illius consuetudinis cum comico
contractae et vestigia reperiuntur, ne id quidem,
perlectis iis, quae ex Bacone attulimus, cuiquam,
opinor, mirum videbitur. Habet enim hoc comoedia,
ut in hominibus in scenam ⁴proferendis aetatum, gene-
ris, fortunae, morum denique discrimina quam maxi-
me distincta et incorrupta servare laboret, immo ut
talia urgeat nonnumquam, „lere cum excessu”, ut
est apud Baconem, et, dum singulas personas prae-
cipuo cuidam et quasi unico vitio obnoxios et oboe-
dientes effingere amat, variorum vitiorum vel inge-
niorum tamquam exempla vel typos proponere studeat.
ltaque hac quidem in re comoedia satis convenit et
conspirat cum argumento, quod sibi in libro IV
tractandum decreverat philosophus. 1)

—

1) Simili modo in Tractatu Politico, cuius argumentum praecipue
historias respicit, passim non tantum nominatim rerum scripturos
laudantur, sed etiam interdum verba ipsa interiunguntur, nomine
nullo adscripto Quod imprimis in Tacito factum esse videtur. Ex
quo unum locum deprehendisse videntur editores antiqui, qui
eum cursive, nullo tamen nomine adposito, expresserunt, sc. VH, 21.
Addi possunt VII, 7: „unde domum nihil praeter gratuitas cica-
trices referre poterunt’'; quae sunt verba ipsa Hermolai apud Cur·
tium Rufum VIII, 7. Porro VII, 12: „prehensare manus, iacere

 

