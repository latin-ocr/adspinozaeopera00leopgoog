14

Quae cum ita sint, statuendum esse videtur, ut
paullatim ex illis minutiis emergamuS, Spinozam
lere eodem sermone et dicendi genere usum esse,
quo amicos eius et aequales, Latinitate scilicet illa
et elocutione, quae tum temporis plerisque communis
fuisse apparet, cum in literarum republica, quicquid
maioris esset momenti, a quoque Latine perscribe-
retur et omnium studiorum omniumque disciplinarum
receptaculum et commune quasi domicilium esset
lingua Latina.

Statuendum deinde philosopho in Latine scribendo
neque melius neque peius cessisse, quam plerisque
e ceteris, et, si iam Oldenburgius exquisitius et ube-
rius, ν. Velthuysen purius scripsisse apparent, at
neminem alium ex amicis vide0, quern in hac re iure
Spinozae anteponas.

Etsi igitur hactenus vix de Spinozae proprio dicendi
genere sermo esse potest et in Latine scribendo phi-
losophus vix supra aequales sese extollit, noli tamen
hanc parvam laudem esse putare 3 tantam enim apparet

fuisse illorum temporum scientiam et peritiam linguae Ι

Latinae, ut etiam in turba delituisse non minima
laus sit.

Etenim, quod ad ipsam Latinitatem attinet, etsi
purior non evasit lingua, quae a tot hominibus lere
cuiusque conditionis adhiberetur, quaeque tot novas
res et conceptus in se recipere et aptis vocabulis in-
struere deberet, at contra negari non potest linguam
sic et auctiorem et magis variatam exstitisse et nactam

 

