46

iam si circumspicimus subsidium aliquod, ad cuius
normam lectiones Ed. Princ. exigamus, eo consilio,
ut collatione facta tandem, si fieri potest, ad auctoris
ipsa verba accedamus, praesto est illa Versio Bel·
gica, quae curante 1. H. Glasemaker eodem, quo
Opera Posthuma, anno prodiit. De qua egit Land l. l.
p. 8 et in praesat. Ed. Hag. p. VI; qui eam ex ipsis
Spinozae Mss. factam esse contendit, fretus locis,
quales sunt Eth. IV, app. 25, ubi Vs. Belg. numerum
addidit, et Eth. lv, 70, ubi prave tgnavz' pro zgrnarz'
exhibet, 1) quod vitium ex ipsius Spinozae scriptura
minus perspicua ortum esse videtur. Quae si iure statuit

L., neminem fugit, quantum auctoritatis Vers. Bel-

gicae accedat, itaque operae pretium videtur pauca =
addere et uno alteroque exemplo iudicium, quod
tulit L, corroborare.

Primum igitur statuendum est, Vers. Belgicam per
tota Opera Posthuma passim additamenta exhibere,
id est voces vel sententias, quae in Ed. Princ. non
occurrunt; quae, etsi non omnia maioris momenti
sunt, ita ut cuncta recensere vix huius sit loci,
tamen minime dissimulandum est unumquodque sere
additamenttnn per se sufficere ad evincendum ver-
sionem illam non ex Ed. Princ. ipsa vel ex eius
schedulis prelo commissis, sed ex ipsius auctoris Mss
confectam esse. Unum et alterum annotabo. Ep.

1) Fatendum tamen est in Corrigendis Vs. Belg. ubique rectam
lectionem „onkundigen” pro „bloden” restitui.

 

