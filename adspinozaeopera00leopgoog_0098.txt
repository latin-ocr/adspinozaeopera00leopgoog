77

haud mediocriter peritum fuisse contendimus, locum

hunc leviter corrigere fortasse licebit. Etenim mira
profecto res, si scriptor, qui verbum tam exquisitum
eligere et tam opportune adhibere potuerit, tamen
id recte adhibere non valuerit et pronomen reflexi-
vum se omiserit, quo salva Latinitate carere non
possumus.

Praeterea vide, an iterum ad eandem integrae La-
tinitatis normam liceat provocare in restituendo
altero loco, qui legitur Eth. V. 42, schol.: „ignarus
enim, praeterquam a causis externis multis modis
agitatur,'' etqseqq.

Offendit omissum quod post praeterquam, quarn
vocem et Latinitas et sententia desiderat, neque um-
quam, dummodo recte meminerim, addere neglegit
noster.

Postremo in perlegendo tract. de int. em. 4:
„Honores ac divitias prosequendo non parum etiam
distrahitur mens ,³³ facere non possum, quin suspicer
leni correctione „persequendo” scribendum esse,
quam vocem recta Latinitas utique reclamare videtur.

Lib. IV. des. 6: „— sicut omnia illa objecta, quae
ultra ducentos pedes a nobis distant ...... aeque a
nobis distare, et perinde, ac si in eodem plano
essent, imaginari solemus, sic etiam'' etqseqq.

Aegre desideratur „aeque longe,'‘ cum ob Latini-
tatem tum propter totius loci tenorem, qui, utpote
in comparatione, necesse respondeat illis proxime

 

