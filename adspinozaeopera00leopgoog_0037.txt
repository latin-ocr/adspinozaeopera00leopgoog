16

denique qui digitis et auribus callentes sententias
concinne instruere, aequabiliter producere, postremo
. finem numerose cadentem imponere perdidicerint 1).
Atque hic, cred0, locus est, ubi de disciplina, quae

in talibus permultum valere solet, breviter mentio

fiat. Disciplina enim et institutio cum in comparanda
verborum copia et in constituenda et supplenda
illa Latinitate, de quibus supra egimus, quam pluri-
mum effecisse existimanda est, tum ad excitandam
et promovendam curam illam et studium pure, nitide,
eleganter scribendi. Neque multum, put0, erraveris, si
nonnunquam apud nostrum amicosque eius ipsos
flosculoS, quos illorum temporum magistri discipulis
inculcare solebant, ipsa sententiarum ornamenta et
conformationes, ipsos denique locos ex scriptoribus
petitos, quos schola communes reddiderat, depre-
hendere et agnoscere tibi videaris. Stet igitur ludo
literario integra sua gratia honorque, quoniam sat
multa ex iis, quae supra enumeravimus, laudavimus
quoque, tamquam legitima pars ad scholam reserenda
esse apparent.

1) Exempla exquisitae vel etiam optimae Latinitatis ex philosophi
operibus proferre, et odiosum est neque opus esse confido.

Liceat tantum unam et alteram vocem notare, quam rectissime
adhibuit noster, cuius tamen usus vel paullo subtilior significatio nescio
an hunc illumve interpretum effugerit. Ex. gr. fabula (= comoedia)
de int. em. 82, Eth. IV, 39 schol.; pascere, de int. em. 10 3 adeo
(= valde) Eth. ΙΙΙ, 18 schol. 13 lex (= condicio) Eth. ΙΙΙ, 39 3
minus per litoten pro non, Eth. IV, praef. 3 gaudere (= frui) Eth. 111,
32, V, 35 et 42. Tract. Pol. VI, 29, IX, 10 et 13.

 

