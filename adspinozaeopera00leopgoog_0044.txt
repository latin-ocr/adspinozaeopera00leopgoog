23

sumus efficere. Primum, vitia illa conspicua, quae horum
temporum homines prima lronte fortasse offendunt,

, socordiae magis quam ignorantiae speciem prae se

ferre, etin iis diiudicandis rationem habendam esse
temporum et rerum, cum et illorum saeculorum
homines talia minus curasse videantur, et omnia
“illa inaccurate vel neglegenter expressa occurrant in
opere postumo, cuius editioni et ultimae emendationi
auctor ipse praeesse non potuerit. Cavendum igitur
est, ne in iudicio de linguae Latinae peritia ferendo

nimis huiusmodi vitiis tribuamus, praesertim cum sat
multa exstent indicia, unde efficiatur philosophum in

lingua Latina haud mediocriter versatum fuisse.
Immo haud temere affirmari potest, nostrum Latinam
linguam adeo calluisse, ut, quae significare vellet, et
recte et commode, interdum, si res ita ferret, etiam
eleganter explicare polleret; comparatis autem aequa-
lium literis apparet eum, etsi vix supra turbam se
extollat, tamen neque inter ultimos delituisse et, ut
verbo ⁸ dicam, Spinozam hac in re cundem fere gradum
scientiae consecutum esse, quem eorum temporum
eruditi homines vulgo obtinuisse existimandi sunt.
Quod autem ad Latinitatem et sermonis genuS, quod
adhibuit Spinoza, attinet, neque in his eum multum
ab aequalibus discrepantem deprehendimus, quippe
qui usus sit Latinitate illa satis copiosa et variata
neque nimis arctis legibus astricta, quae tunc tem-
poris inter viros doctos communis luisse videatur, ’
ita ut fere vulgata vocari possit.

 

