12

pho editam. ln qua etsi pleraque simpliciter et inor-
nate perscripta sunt, utpote in epistula ad familiarem·
data, tamen oratio non omni artificio caret, sed
interdum leni quadam et lere hilari elegantia splen-
descit, cum haud raro exquisitius verbum vel locutio
occurrat, semel vel bis lusus verborum appareat,
immo in fine verba Vergiliana („classique immittit
habenas”) repetantur et ad dictum quoddam Terentii
’ (Andr. 845: „omnis res iam est in vado‘’) alludatur.

Quae cum ita sint, tamen et de his omnibus
valent ea, quae de socordia Spinozae et neglegentia
in scribendo, qualescumque fuerunt, in superioribus
monuimus. Noli ea, quae hactenus enumeravimus:
liberius scribendi genus, varietatem sermonis, flos-
culorum usum, elegantiae studium, Spinozae tamquam
propria imputare, quae omnia aeque in amicorum
et aequalium scripta cadant. lmmo ne singulae qui-

dem voces et locutiones, quas in praecedentibus

perlustravimus, uni philosopho nostro vindicandae
sunt. Sic, quae de ablativo gerundii pro Part. Praes,
de coniunctionibus quod, sive-sive, etc. cum Con-
iunctivo potissimum adhibitis, de vocibus absque, e
contra, iuxta, hucusque, prae, quoad, annotavimUS,
omnino quadrant in epistulas amicorum, in quibus
haec et alia huiusmodi passim occurrunt. 1)

ι) Consultius visum est, ne inquisitio rei per se satis levis in ·
immodicum cresceret, disceptationem intra fines Operum Posthu·
morum cohibere. Tamen monendum est ex. gr. apud Baconem
complura ex iis, quae notavimuS, ex. gr. absque, econtra, quoad,

 

