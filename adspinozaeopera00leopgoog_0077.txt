56

quae tamen omnia ab auctore postmod0‚ cum caput
XI inchoaret, inserta esse videntur. Etenim diffiten-
dum nonest, locos illos, quos novissimos recensui,
quamquam ex ipsius Spinozae manibus profecti viden-
tur, tamen omnes speciem additamentorum praese
ferre, ita ut incredibile non sit eos, si iam Spinozae
, tribuendi sunt, perfecto demum opere ab auctore in

margine adscriptos esse et hanc fuisse causam, cur

interpretem Belgicum effugerint. ⁵

. Denique afferri potest Eth.11‚49‚ schol. in ipso
fine: „atque his, quae in hoc scholio agere constitue-
ram absolvi et eo finem huic nostrae secundae parti
impono, in qua puto me naturam mentis humanae''
etqseqq.‚ quem locum paullo aliter exhibet interpres Ι
Belg. omissis verbis mediis, quae, cum illud „eo”
vix Spinozae esse crediderim, haud scio an potius
editoribus quam auctori ipsi tamquam additamentum
imputanda sint. 1)

————

1) Similiter Land de int. em. 42: „patet iterum [ex eo], quod '’
etqseqq. verba „ex eo”, quae Vs. B. nonhabet, tamquam ab edd.
primis addita, iure eiecisse videtur. Porro cs. ibid. 41: „si ergo
daretur aliquid iu Natura, nihil commercii habens cum aliis rebus,
ejus etiam si datur essentia objectiva, quae convenire omnino
deberet cum formali '' etqseqq.; ubi pro vitioso datur, daretur
correxit L. Tamen cum Vs. Β. haec plane omittat et etiam
suadente sententia supervacuo et paene molesto additamento melius
careamuS, nescio an rectius baec verba editoribus primis tribuantur
et plane tollantur. Denique notandum, abesse in Vs. B. notam
illam ad int. em. 107: „vide supra pag. 365, 366 ” etqseqq.‚ quam
Spinozae adscribendam esse haud facile contenderis.

 

